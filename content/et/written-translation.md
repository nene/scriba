## Kirjalik tõlge

Kirjaliku tõlke puhul väljendatakse algteksti mõtet sihtkeele
vahenditega. Kirjalikku tõlget on võimalik tellida kahe moel:
edastades teksti elektrooniliselt või saates / tuues
paberkandjal. Tõlkimiseks piisab elektroonilisest versioonist, kuid
notariaalseks kinnitamiseks on kindlasti tarvis dokumendi originaali
paberkandjal.

Tõlgitava teksti mahtu arvestame enamasti originaali järgi ning ühe
standardlehekülje moodustab1800 tähemärki koos tühikutega. Enamik
Eestis asuvaid tõlkebüroosid arvestab mahtu standardlehekülgedes ning
see tuleneb ajaloolisest trükimasina leheküljest, mis mahutas 30 rida
ja 60 tähemärki real. **Erinevalt mitmetest teistest tõlkebüroodest
arvestame meie hinda algteksti, mitte tõlke põhjal, ja seega on
pakkumises toodud hind lõplik.** Erandiks on dokumendid, millest ei
ole võimalik erinevate tuvastusprogrammidega teksti kätte saada.

Meie peamised kirjalike tõlgete valdkonnad on: tehniline tõlge ja
kasutusjuhendid, lepingud, diplomid/tõendid, meditsiinilised tekstid
(patsiendi infolehed, ravimiomaduste kokkuvõtted, epikriisid,
brošüürid ja käsiraamatud), põllumajanduse ja loomakasvatuse
teemalised tekstid, teadusartiklid, koduleheküljed, muuseumide
kodulehed, turismivaldkonna tekstid, trükised, õppematerjalid,
käsiraamatud jpt.

Kirjalikku tõlget on võimalik tellida ka kiirtööna. Kiirtöö puhul peab
tõlkija tõlkima üle viie standardlehekülje tööpäevas.  Kui klient
soovib ja see on ajaliselt võimalik, pakume ka kiirtöid ning tõlgime
nädalavahetustel, aga sellisel juhul tuleb arvestada kõrgema
hinnaga. Kui klient on meie tööga rahul ja kavatseb tulevikuski Scriba
tõlkebüroost tõlkeid tellida, tasub sõlmida püsikliendileping, mis
tähendab soodustusi meie pakutavatele teenustele.
